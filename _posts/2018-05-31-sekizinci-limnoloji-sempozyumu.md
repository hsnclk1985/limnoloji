---
title: "8.Ulusal Limnoloji Sempozyumu"
excerpt: "Sizleri 27-29 Ağustos 2018 tarihlerinde Limnoloji Derneği’nin katkılarıyla Sakarya Üniversitesi Fen Edebiyat Fakültesi Biyoloji Bölümü tarafından Sakarya’da düzenlenecek olan “VIII. Ulusal Limnoloji Sempozyumu”na davet etmekten onur ve mutluluk duyuyoruz."
header:
  teaser: "/assets/images/posts/2018-05-31-sekizinci-limnoloji-sempozyumu/lim.png"
  og_image: /assets/images/posts/2018-05-31-sekizinci-limnoloji-sempozyumu/lim.png
  overlay_color: "#5e616c"
  overlay_image: /assets/images/hero_anasayfa.jpeg
  overlay_filter: rgba(134, 163, 184, 0.8)
last_modified_at: 2010-01-12T15:34:30-04:00
categories:
  - blog
tags:
  - Limnoloji Sempozyumu
---


<img src="{{ site.url }}{{ site.baseurl }}/assets/images/posts/2018-05-31-sekizinci-limnoloji-sempozyumu/sekizinci-limnoloji-sempozyumu.jpeg" alt="8.Ulusal Limnoloji Sempozyumu -Sakarya" class="align-center">

Değerli Katılımcılar,

Sizleri **27-29 Ağustos 2018** tarihlerinde Limnoloji Derneği’nin katkılarıyla Sakarya Üniversitesi Fen Edebiyat Fakültesi Biyoloji Bölümü tarafından Sakarya’da düzenlenecek olan “VIII. Ulusal Limnoloji Sempozyumu”na davet etmekten onur ve mutluluk duyuyoruz.

Canlıların vazgeçilmezi olan suyun, insanlığın gelecekteki yaşam kalitesini belirleyecek en önemli faktör olması tartışılmazdır. Suyun konu edildiği çalışmalar insanlık, canlılık ve bilim açısından önemlidir. Bu sebeple Limnoloji biliminin önemi her geçen gün artmaktadır. Üniversitelerimizin öğretim elemanlarının, kamu kurum ve kuruluş temsilcilerinin ve öğrencilerimizin katılım sağlayacağı toplantının amacı, daha önceki yıllarda olduğu gibi iç suların limnolojik özellikleri, sorunları, çözüm yolları gibi konularda kaliteli ve bilimsel bir tartışma ortamı oluşturarak, yeni bilgileri Limnoloji camiasına ve kamu kurum ve kuruluşlarına duyurmaktır.

Bu yıl düzenlenecek olan sempozyumda ilklere imza atmak istiyoruz. Bu sebeple sempozyumda “**Limnolojide İstatistiksel Yöntemler**” adlı küçük bir çalıştay düzenlenecektir. Küresel ısınmanın her geçen gün etkisini hissettirdiği ve ülkemizdeki sulak alanların küresel iklim değişikliğinden en fazla etkilenecek alanların başında geleceği öngörülerinden hareketle bu yıl sempozyumda ilk defa “**biyoçeşitlilik, iklim ve gelecek**” şeklinde alt başlık kullanılmıştır. Gönderilecek sunumlarda özellikle bu konuda yapılmış çalışmalara ağırlık verilmesini rica ediyoruz.

**Sempozyumda sunulan tüm bildiriler, “Journal of Limnology and Freshwater Fisheries Research (limnofish)” dergisinde yayınlanacak şekilde değerlendirilecektir.**

“VIII. Ulusal Limnoloji Sempozyumu” sizlerin varlığı ile daha da değerlenecektir. Sempozyuma katılımlarınızla destek vereceğinizi umut ediyor ve sempozyum ekibi adına saygılar sunuyorum.



Doç. Dr. Tuğba ONGUN SEVİNDİK

Düzenleme Kurulu Başkanı


Detaylı bilgiye bu [linkten](http://www.limnoloji.sakarya.edu.tr/) ulaşabilirsiniz
